# PHP ile Web Programlama Kursundan Selamlar!

Merhaba !  

**Mustafa Akgül Özgür Yazılım Yaz Kampı, PHP ile Web Programlama 1. Düzey** sınıfımızı tercih ettiğiniz ve kabul edildiğiniz için bu mesajı alıyorsunuz.

Kurs eğitmeniniz olarak ben **Nuri Akman** ve yardımcı eğitmenimiz **Hasan Çiçek** sizlere bildiklerimizi aktarmaya çalışacağız.
Kurs eğitmeniniz olarak ben **Nuri Akman** ve yardımcı eğitmenimiz **Hasan Çiçek** sizlere, belirli bir program dahilinde PHP ve Web Programlama hakkında bilgi vereceğiz. 15 güne yayılan konuları öğrenebilmeniz için dersleri dikkatli dinlemeniz ve gerekli donanıma sahip olarak gelmeniz gerekmektedir.

19 Temmuz - 3 Ağustos tarihleri arası yapılacak olan kamp öncesi bazı konuları size hatırlatmak ve bilgilendirmek için bu mesajı gönderiyorum.

## Kampa katılamayacaksanız lütfen bunu yapın!

-   **Herhangi bir nedenle eğitime katılamayacaksanız mutlaka [https://kayit.linux.org.tr/](https://kayit.linux.org.tr/) adresindeki tercihleri yaptığınız sayfaya gidin ve tercihlerinizi iptal edin.**      
-   Böylece umutla kampa kabul edilmeyi bekleyen diğer adayların hakkını gözetmiş olacaksınız.
-   Kabul edildiğiniz halde kursa katılım sağlamazsanız, bu bilgi profilinize not olarak düşülecektir.
-   Kampa katılamayacağınız için başvurunuzu iptal etmemeniz durumunda, LKD’nin düzenleyeceği herhangi bir kontenjanlı etkinliğe başvurunuzun kabul edilme olasılığınızı ciddi biçimde azaltacaktır.

## Kurslar öncesi bazı konuları size hatırlatmak isterim...

-   Kurslar 19 Temmuz 2019, Cuma günü başlıyor.
-   Perşembe günü ve Cuma sabahı kayıt işlemleri olacak, açılış konuşmasından sonra dersler hemen başlayacak!
-   KYK'da kalacaksanız Perşembe gününden gelmenizi tavsiye ederim. KYK giriş işlemleri için Cuma günü çok sıra oluyor
-   Bilgisayarınızdaki tüm verilerinizi yedekleyip kampa öyle gelin, risk almayın! Bazı durumlarda işletim sistemini yeniden kurmak gerekebiliyor.  
-   Eğitim, Ubuntu dağıtımı kurulu bilgisayardan verilecektir. Notlar ve konu anlatımı buna göre yapılacaktır.  
-   Katılımcıların bilgisayarında YENİ KURULMUŞ Ubuntu dağıtımının (Ubuntu 19.04) olması önemle tavsiye edilir.
-   Linux bilmiyorsanız, bu kurs size Linux öğrenmek için bir fırsattır! Kaçırmayın!  
-   Linux için 2GB Ram, i3 işlemci yeterli. Windows kullanıyorsanız 4Gb Ram ve i5 işlemci tavsiye ederim.
-   Bilgisayarınız eski ve sorunluysa kurstan verim alamayabilirsiniz. Bunu unutmayın.

## Gelmeden önce hazırlık yapmam gerekir mi?
-   **En önemli konu internet erişimi.** Üniversitenin size İnternet bağlantısı sağlaması için **Eduroam** hesabınızın olması gerekiyor. Eğer, **Eduroam** hesabınız yoksa profil bilgilerinizi doldurduğunuz sayfada gerekli açıklamalar bulunuyor: [https://kayit.linux.org.tr/accounts/profil](https://kayit.linux.org.tr/accounts/profil)
-   Bootstrap çok önemli bir konu. Şu videoyu izlemenizi ve sizin de yapmanızı tavsiye ederim: [https://www.youtube.com/watch?v=kLby3L7u-NQ](https://www.youtube.com/watch?v=kLby3L7u-NQ)
-   Eğitim sırasında şu kaynağı kullanacağız: [https://github.com/nuriakman/PHP-Egitimi](https://github.com/nuriakman/PHP-Egitimi) Gelmeden önce incelemek isteyebilirsiniz. (Bu kaynağın güncellemesi devam etmektedir.)  
-   Git ve GitHub konularını bilmiyorsanız bakmanızı tavsiye ederim.

## Sorunuz mu var?
-   Sorularınızın cevabını önce şu adreste arayınız: [https://kamp.linux.org.tr/2019/yaz/sik-sorulan-sorular/](https://kamp.linux.org.tr/2019/yaz/sik-sorulan-sorular/)
-   Cevabını bulamadığınız bir soru mu var? Şuradan organizasyona soru sorabilirsiniz: [https://kamp.linux.org.tr/2019/yaz/iletisim/](https://kamp.linux.org.tr/2019/yaz/iletisim/)
-   PHP sınıfımız, kursa katılım, tercihlerin iptali gibi konularda bir sorunuz olursa lütfen [nuriakman@gmail.com](mailto:nuriakman@gmail.com) adresimden bana yazınız.

# Bolu'da görüşmek üzere!

Selamlar,  
Nuri Akman
